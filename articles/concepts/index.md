---
title: Historia i podstawy obliczeń kwantowych
description: Poznaj historię obliczeń kwantowych oraz ich podstawy działania, a także zestaw deweloperski Microsoft Quantum.
author: QuantumWriter
ms.author: v-benbra
uid: microsoft.quantum.concepts.intro
ms.date: 12/11/2017
ms.topic: article
no-loc:
- Q#
- $$v
ms.openlocfilehash: 1b767313b7f421ddaba62ab2be99fe10b8d0430e
ms.sourcegitcommit: 9b0d1ffc8752334bd6145457a826505cc31fa27a
ms.translationtype: HT
ms.contentlocale: pl-PL
ms.lasthandoff: 09/21/2020
ms.locfileid: "90834554"
---
# <a name="quantum-computing-history-and-background"></a>Historia i podstawy obliczeń kwantowych

W ciągu ostatnich kilku lat powstało mnóstwo nowych technologii komputerowych, a obliczenia kwantowe to prawdopodobnie technologia wymagająca największego przesunięcia paradygmatu ze strony deweloperów.  Komputery kwantowe zaproponowali w latach 80. fizyk [Richard Feynman](https://en.wikipedia.org/wiki/Richard_Feynman) i matematyk [Yuri Manin](https://en.wikipedia.org/wiki/Yuri_Manin).  Intuicja stojąca za obliczeniami kwantowymi wywodzi się z czegoś, co często postrzegane było jako jeden z największych kłopotów fizyki: nadzwyczajnego postępu naukowego stojącego w obliczu niemożności modelowania nawet prostych układów. Mechanika kwantowa powstała między 1900 a 1925 rokiem i pozostaje kamieniem węgielnym, który ostatecznie stanowi podstawę chemii, fizyki materii skondensowanej i najrozmaitszych technologii, od układów scalonych po oświetlenie LED.  Pomimo tych sukcesów modelowanie nawet niektórych najprostszych układów w mechanice kwantowej wydawało się przekraczać ludzkie możliwości.  Przyczyną jest to, że symulowanie układów nawet kilkudziesięciu cząstek wchodzących między sobą w interakcje wymaga więcej mocy obliczeniowej niż jakikolwiek konwencjonalny komputer jest w stanie dostarczyć w ciągu tysięcy lat!

To, dlaczego symulacja mechaniki kwantowej jest tak trudna, można wytłumaczyć na wiele sposobów.  Być może najprostszym wyjaśnieniem jest to, że teorię kwantów można interpretować jako twierdzącą, że materia na poziomie kwantowym znajduje się w wielu konfiguracjach (nazywanych *stanami*) jednocześnie.  W przeciwieństwie do klasycznej teorii prawdopodobieństwa, te wiele potencjalnie obserwowalnych konfiguracji stanu kwantowego może interferować ze sobą jak fale w basenie pływowym.  Ta interferencja uniemożliwia użycie próbkowania statystycznego do uzyskania konfiguracji stanu kwantowego.  Zamiast tego, jeśli chcemy zrozumieć ewolucję kwantu, musimy śledzić *każdą możliwą* konfigurację, w jakiej mógłby znajdować się układ kwantowy.  

Rozważmy układ elektronów, w którym elektrony mogą znajdować się w dowolnej z $40$ pozycji.  Elektrony mogą być w dowolnej z $2^{40}$ konfiguracji (ponieważ każde położenie może zawierać lub nie zawierać elektronu). Do przechowania stanu kwantowego elektronów w pamięci konwencjonalnego komputera potrzeba byłoby ponad $130$ GB pamięci!  To dużo, ale w zasięgu niektórych komputerów.  Gdybyśmy dopuścili możliwość, że cząstki znajdują się dowolnej z $41$ pozycji, istniałoby dwukrotnie więcej konfiguracji przy $2^{41}$, co z kolei wymagałoby więcej niż $260$ GB pamięci do przechowania stanu kwantowego. Jeśli chcielibyśmy przechowywać stan w konwencjonalny sposób, liczby położeń nie moglibyśmy zwiększać w nieskończoność, ponieważ szybko przekroczylibyśmy możliwości obliczeniowe nawet najpotężniejszych komputerów na świecie.  Już przy kilkuset elektronach pamięć potrzebna do przechowywania układu przekracza liczbę cząstek we wszechświecie, a więc nie ma szans na to, że za pomocą naszych konwencjonalnych komputerów kiedykolwiek uda się symulować ich dynamikę kwantową. A do tego ze swej natury takie systemy ochoczo ewoluują w czasie, zgodnie z prawami mechaniki kwantowej, rozkosznie nieświadome problemów inżynierów i niemożności symulowania ich ewolucji przy użyciu mocy obliczeniowej konwencjonalnych komputerów.

Ta obserwacja doprowadziła wczesnych wizjonerów obliczeń kwantowych do zadania sobie prostego, ale istotnego pytania: czy możemy przekuć te trudności w możliwości?  A konkretnie, skoro mechanika kwantowa jest trudna do symulowania, co by się stało, gdybyśmy zbudowali sprzęt, który wykorzystuje efekty kwantowe jako podstawowe operacje?  Czy możemy symulować układy cząstek przy użyciu układu wykorzystującego dokładnie te same prawa, które rządzą nimi w naturze? Czy moglibyśmy badać zadania całkowicie nieobecne w naturze, lecz naśladujące prawa mechaniki kwantowej lub z nich korzystające?  Te pytania doprowadziły do stworzenia obliczeń kwantowych.

Fundamentem obliczeń kwantowych jest przechowywanie informacji w stanach kwantowych materii i używanie operacji kwantowych bramek do wykonywania obliczeń na podstawie tych informacji, wykorzystując „programowanie” interferencji kwantowych i ucząc się go.  Wczesnym przykładem programowania interferencji w celu rozwiązania problemu uznawanego za trudny na naszych konwencjonalnych komputerach był algorytm opracowany w 1994 roku przez [Petera Shora](https://en.wikipedia.org/wiki/Peter_Shor) dla problemu znanego jako faktoryzacja.  Rozwiązanie faktoryzacji niesie ze sobą możliwość złamania wielu z naszych systemów kryptograficznych kluczy publicznych będących obecnie podstawą zabezpieczeń handlu elektronicznego, w tym kluczy RSA i kryptografii opartej na krzywej eliptycznej.  Od tego momentu opracowano szybkie i wydajne algorytmy komputerów kwantowych dla wielu z naszych trudnych klasycznych zadań: symulowania układów fizycznych w analizie chemicznej, fizyce i badaniach materiałowych, przeszukiwania nieuporządkowanej bazy danych, rozwiązywania układów równań liniowych i uczenia maszynowego.

Zaprojektowanie programu kwantowego wykorzystującego interferencję może wydawać się onieśmielającym wyzwaniem, i choć w istocie nim jest, wprowadzono już wiele technik i narzędzi, w tym nasz zestaw Microsoft Quantum Development Kit, dzięki którym programowanie kwantowe i opracowywanie algorytmów jest bardziej dostępne. Istnieje kilka podstawowych strategii, których można użyć do manipulowania interferencjami kwantowymi w sposób przydatny dla obliczeń, jednocześnie nie powodując utraty rozwiązania w gąszczu możliwości kwantowych. Programowanie kwantowe jest sztuką odrębną od programowania klasycznego i wymaga zupełnie innych narzędzi w celu zrozumienia i wyrażania kwantowego myślenia algorytmicznego. W istocie bez ogólnych narzędzi wspomagających programistę układów kwantowych w radzeniu sobie z programowaniem kwantowym opracowywanie algorytmów kwantowych nie jest takie łatwe.

Przedstawiamy zestaw Microsoft Quantum Development Kit, oferujący członkom rosnącej społeczności narzędzia umożliwiające wykorzystanie potencjału rewolucji kwantowej dla ich zadań, problemów i rozwiązań. Nasz język programowania wysokiego poziomu, Q#, odpowiada na wyzwania związane z kwantowym przetwarzaniem informacji. Jest on zintegrowany ze stosem oprogramowania, co umożliwia rozkładanie algorytmu kwantowego na pierwotne operacje komputera kwantowego.  Przed podejściem do języka programowania warto zapoznać się z podstawowymi zasadami, na których opierają się obliczenia kwantowe. Będziemy przyjmować fundamentalne reguły obliczeń kwantowych jako aksjomaty, a nie szczegółowo omawiać ich podstawy w mechanice kwantowej. Ponadto zakładamy podstawową znajomość algebry liniowej (wektorów, macierzy itd.). Jeśli potrzebujesz pogłębić swoją wiedzę, aby lepiej poznać historię i zasady obliczeń kwantowych, skorzystaj z [sekcji dokumentacji referencyjnej](xref:microsoft.quantum.more-information) zawierającej więcej informacji.
